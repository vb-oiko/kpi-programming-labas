## Завдання 2. Опишіть угорський метод розв'язання задачі про призначення ##

### Постановка задачі.

Задано $n$ робіт, які необхідно виконати та n механізмів, які можуть виконувати будь-яку роботу з різною ефективністю. Задана матриця $C$, де $c_{ij}$ - ефективність $i$-го механізму при виконанні $j$-ої роботи. Кожен механізм може виконувати одну роботу, та кожна робота може бути виконана одним механізмом.
Необхідно розподілити механізми по роботам (тобто, у кожному рядку та стовпчику потрібно обрати по одному елементу) так, щоб ефективність була максимальна.

Угорський метод розв'язання задачі про призначення складається з трьох ітерованих етапів та одного попереднього етапу.

### Попередній етап.

У кожному стовпці матриці $C$ шукаємо максимальний елемент $h_j = max (c_{ij})$. Будуємо матрицю $C'$, де $c'_{ij} = h_j - c_{ij}$. У кожному рядку матриці $C'$ шукаємо мінімальний елемент. Будуємо матрицю $C_0 = c'_{ij} - h_i$, де $ h_i=min(c_{ij})$

Будемо називати певні нульові елементи незалежними, якщо у даному рядку та у даному стовпчику вони тільки одні. Такі незалежні нульові елементи будемо позначати як $0^*$.

Переглядаємо перший стовпчик $C_0$ та перший нульовий елемент відмічаємо як $0^*$. Переглядаємо другий стовпчик, якщо в цьому стовпчику є нульовий елемент, який не лежить у одному рядку з $0^*$ також відмічаємо його як $0^*$ і т.д. 

Якщо кількість незалежних нулів дорівнює $n$, то позиції цих нулів і є наша відповідь, у іншому випадку йдемо на першу ітерацію.

Ітерація складається з трьох наступних етапів.

### Перший етап. 

Виділяємо стовпці, що містять незалежні $0$, продивляємося стовпці, що не були виділені, шукаємо невиділені $0$, якщо таких $0$ немає, то на третій етап. 

Припустимо, знайдено невиділений $0$ і цей $0$ лежить у $i$-му рядку. Існують два випадки. 

- Перший випадок: у $i$-му рядку немає $0^*$, тоді позначаємо цей $0$ штрихом і йдемо на другий етап. 
- Другий випадок: у $i$-му рядку є незалежний $0^*$, позначаємо його як $0’$, прибираємо виділення зі стовпця, який містив незалежний $0$, виділяємо $i$-ий рядок. Переглядаємо вже невиділений стовпчик, шукаємо невиділений $0$. 

Цей процес завершується одним з двох результатів: 

- Перший результат: усі нулі виділені, йдемо на третій етап. 
- Другий результат: знайдемо такий невиділений $0$, у рядку якого немає $0^*$, відмічаємо цей як $0'$ і йдемо на другий етап.

### Другий етап. 

Будуємо ланцюжок з $0^*$ та $0'$. Починаємо будувати ланцюжок з $0'$, який привів на другий етап. По стовпчику рухаємось до $0^*$, по рядку рухаємось до $0'$. Ланцюжок має бути незамкненим, починатися з $0'$ та закінчуватися на $0'$. Над $0$-ми, які стоять на непарних місцях ставимо зірочку та прибираємо знаки виділення з $0$-ів, що стоять на парних місцях. Якщо кількість незалежних 0 дорівнює n, це означає, що знайдено оптимальне рішення, інакше переходимо до наступної ітерації.

### Третій етап. 

У частині матриці, що невиділена шукаємо мінімальний елемент, більший за $0$. Додаємо його до усіх елементів стовпців, що виділено, та віднімаємо з усіх елементів рядків, що не виділено. Отримуємо матрицю $С_1'$ і повертаємось на перший етап.