## Завдання 1. Опишіть метод потенціалів. ##

Метод потенціалів дозволяє знайти оптимальний план починаючи з певного опорного плану за кінцеву кількість ітерацій.
Алгоритм складається з попереднього етапу та двох етапів які ітеруються.
На попередньому етапі треба побудувати деякий початковий опорний план $X^0$. Далі потрібно визначити потенціали: для цього приймаємо потенціал 1-го пункту виробництва $u_1 = 0$, а усі інші потенціали розраховуємо за формулою: $v_j - u_i = c_{ij}$ . Будуємо оцінну матрицю $C^1$, елементи якої обчислюємо за формулою: $C^1_{ij}= c_{ij}- (v_j - u_i )$, якщо в оцінній матриці немає від’ємних елементів, то $X^0$ - це оптимальний план, інакше переходимо до ітерацій.

Ітерації складаються з двох етапів. Першу ітерацію починаємо з другого етапу.

Припустимо проведено $k$ ітерацій, побудовані $C^k$ та $X^k$

Перший етап: Будуємо нову оцінну матрицю $C^{k+1}$ , для цього у матриці $C^k$ шукаємо гірший (максимальний по модулю від’ємний) елемент, нехай це буде: $C^k _{i_1j_1}= \Delta_k < 0$, викреслюємо рядок, який містить цей елемент, якщо у цьому рядку є істотний нульовий елемент у оцінній матриці, викреслюємо стовпчики, які містять істотні нульові елементи, якщо у стовпчику є істотний нульовий елемент викреслюємо рядок і т. д. 

Істотний елемент - це такий елемент, якому у плані відповідає ненульовий елемент. Додаємо $|\Delta_k|$ елементам викреслених рядків та віднімаємо з елементів викреслених стовпчиків. Усі інші елементи не змінюємо. В результаті отримаємо матрицю $C^{k+1}$, якщо у ній немає від’ємних елементів, то план $X^k$ - оптимальний. Інакше переходимо на другий етап
 
Другий етап.

Будуємо план $X^{k+1}$. Для цього у матриці  знаходимо найгірший елемент, нехай це буде елемент $C^{k+1} _{i_1j_1}= \Delta_{k+1} < 0$. Далі у матриці $X^k$ будуємо ланцюжок з ненульових елементів, який замикається на елементі $X^{k} _{i_1j_1}$. У цьому ланцюжку шукаємо мінімальний непарний по порядку слідування елемент, величину якого позначимо як $\theta_{k+1}$.
Далі будуємо план $X^{k+1}$, елементи якого обчислюються наступним чином:

$$ X^{k+1}_{ij} = \begin{cases}
   x^k_{ij} + \theta_{k+1}, \text{ якщо } x^k_{ij}  \text{ парний за порядком у ланцюжку}  \\
   x^k_{ij} - \theta_{k+1}, \text{ якщо } x^k_{ij}  \text{ непарний за порядком у ланцюжку}  \\
   x^k_{ij} , \text{ якщо } x^k_{ij}  \text{ не є частиною ланцюжку}  
\end{cases}
$$